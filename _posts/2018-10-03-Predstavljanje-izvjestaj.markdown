---
layout: post
title: "Predstavljanje gotovo"
date: 2018-07-21
description: Što slijedeće?
image: /images/photography/valentina-platno.jpg
author: Matej Simunic
tags:
  - anProject
  - natjecaj
---

Putovanja su se nekad bilježila na tradicionalan način, što znači da se putovalo i bilježilo stvarnost i viđeno u crtaći blok, kroz skice i slike. Crtalo se na licu mjesta i po povratku s putovanja na temelju tih skica su se stvarala umjetnička djela. Danas se u svakom pametnom telefonu nalazi kamera visoke kvalitete, i fotografije su izgubile na važnosti.
Ovim projektom želimo ponovno dočarati važnost tradicionalnih tehnika u spoju s putovanjima ali i s naglaskom na suvremene medije u fotografiji.


## Art Nomad Project

Otvorene su prijave za dvomjesečnu umjetničku ekspediciju u Peru, Južna Amerika.
Svrha putovanja Art Nomad Projecta je kroz fotografiju i film približiti svima kako su nekad umjetnici putovali i dokumentirali svoja putovanja tradicionalnim tehnikama.
Sudionici će biti zaduženi voditi umjetnički dnevnik, a po povratku izraditi radove za izložbu.
Projekt umjetnicima pokriva sve troškove puta do i unutar Perua, dok umjetnici pokrivaju vlastiti trošak hrane i smještaja.
Život u Peruu je vrlo pristupačan. Dnevni trošak za smještaj i hranu je u prosjeku 100 kn što uključuje tri obroka i dijeljenu sobu.
Sudionicima se preporuča iskustvo u "backpacker" stilu putovanja i avanturistički duh.

![Placeholder](/assets/images/cesta-djeca.jpg)

### Prijave za tradicionalne tehnike - dvije osobe
- Vođenje umjetničkog dnevnika
- Po povratku sa putovanja, stvaranje četiri rada velikog formata koja pripadaju projektu
- Prisustvovanje otvaranju projekta u Puli od datuma 24.9. - 30.9.

### Prijave za fotografa - jedna osoba
- Jedan fotograf
- Dokumentiranje procesa nastajanja radova tradicionalnih tehnika
- Stvaranje vlastitih radova kroz putovanje
- Po povratku sa putovanja, izrađuje se print četiri fotografije velikog formata koje pripadaju projektu
- Prisustvovanje otvaranju projekta u Puli od datuma 24.9. - 30.9.

## Polazak i putovanje
Datum polaska je 17.1.2019. a povratak je 23.3.2019. sa međunarodnog aerodroma Marco Polo u Veneciji.
Vodič na putovanju će biti Matej Šimunić, digitalni nomad, koji je više od godinu dana putovao po Peruu i
upoznavao lokalne zajednice. Polazak je iz glavnog grada Lime, koji se nalazi na obali Tihog oceana. Autobusima ćemo doći do "Svete doline" koja se nalazi u blizini nekad glavnog grada carstva Inka, Cusco.
Put do Cusca nas vodi preko najveće "Land art" skulpture - "Nazca Lines". U svetoj dolini ćemo provesti tri tjedna. Posjetiti ćemo razna plemena, potomke Inca i ruševine njihovog carstva među kojima je i Machu Picchu. Drugu polovicu putovanja silazimo sa planine i odlazimo u džunglu u područje rijeke Ucayali, koja se ulijeva u tok Amazone. Provesti ćemo vrijeme sa
lokalnim plemenom Shipibo, koji su majstori vezenja tkanina i izrađivanja keramike. Proći ćemo razne dijelove najstarije šume na svijetu.

![Placeholder](/assets/images/baba.jpg#full)

## Nakon povratka - izložba

Po povratku svaki umjetnik ima vremena do 21.4.2019. izraditi svoje radove. Za fotografa to će vjerojatno biti proces obrađivanja fotografija, dok će tradicionalni umjetnici stvarati slike ili skulpture. Nakon isteka roka, prikupiti će se svi radovi, te će se krenuti sa promocijom kroz izložbe po svim većim gradovima u Hrvatskoj i šire.



Ukoliko mislite da je ovo avantura za vas, prijavite se na info@artnomadproject.com

