---
layout: post
title: "Počeli smo"
date: 2018-10-03
description: Što slijedeće?
image: /images/photography/valentina-projekcija.jpg
author: Valentina Grubačević
tags:
  - anProject
  - početak
  - predstavljanje
---

Predstavljamo Art Nomad Project i odabrane likovne umjetnike. Art Nomad Project je putujuća umjetnička ekspedicija u Peru u Južnoj Americi gdje će likovni umjetnici putovati i stvarati. Ovim projektom se želi ponovno dočarati važnost tradicionalnih tehnika u spoju s putovanjima ali i s naglaskom na suvremene medije u fotografiji. Cilj je kroz putovanje tradicionalnim tehnikama skicirati i stvarati umjetnički dnevnik a pri povratku izraditi umjetničke radove. Vodič na putovanju će biti Matej Šimunić, digitalni nomad koji je u Peruu boravio više od godinu dana. Odabrani umjetnici su Nikola Faller, land art umjetnik, kipar. Valentina Grubačević, likovna umjetnica, grafičarka i Igor Popović, umjetnik, fotograf.



## Nikola, slama i more


U četvrtak 27. rujna 2018. krenuvši od Foruma u Puli i noseći svoju skulpturu od slame, umjetnik Nikola Faller otvorio je najavljenu umjetničku ekspediciju. Nikola je skulpturu doveo uz obalu mora kako bi ju prionuo u vodu i stvorio novu dimenziju skulpture.

![Placeholder](/images/photography/nikola-voda-oko.jpg#full)


Skulptura od slame u obliku zvijezde predstavlja poruku u boci, ali i putokaz s obzirom na to da su zvijezde moreplovcima godinama služile kao nit vodilje i orijentir. Skulptura zvijezde je uvod u Art Nomad Project kojim se predstavlja jedno putovanje u nove svjetove. Fotografije ispod vode je napravio umjetnik Igor Popović povezujući simboliku zvijezde, projekta, vode i tradicionalnog materijala- slame.

## Valentina i Istarski hrast


U nedjelju 30. rujna 2018. u šumama Istarskog hrasta nadomak Pule umjetnica Valentina Grubačević je predstavila svoje radove. Prvi  rad vezan uz žicu i staklo pod nazivom „Put u središte sebe” otkriva srce unutar šumske priče. Osnovna simbolika kruga, cjelovitost i jedinstvo stvara poveznicu u šumi kao izvorištem, kao početkom za putovanje.
 ![Placeholder](/images/photography/valentina-drva-krupni.jpg)



S druge strane rad na bijeloj tkanini postavljen u šumi odvlači pažnju svojom bjelinom i poziva nas na intervenciju, što Valentina radi uzimajući dijelove lišća i grana iz prirode i otiskuje ih na platno kako bi započela i obilježila novi krajolik. Umjetničkom intervencijom stvara site specific rad kao najavu daljnjih umjetničkih istraživanja. Fotografije radova vjerno dočaravaju Igorov osjećaj za detalje i atmosferu same prisutnosti što radove čini još posebnijima.

![Placeholder](/images/photography/valentina-platno.jpg#full)

## Igor

Prekrasne slike sa predstavljanja imamo zahvaljujući Igoru. Pregledajte ostale slike u našoj <a href="https://www.artnomadproject.com/gallery/" target="_blank">galeriji</a>
i pratite nas na <a href="https://www.instagram.com/artnomadproject/" target="_blank">Instagramu</a> i <a href="https://www.instagram.com/artnomadproject/" target="_blank">Facebooku</a>.
